# Jeden za všechny, všichni za jednoho
![Improv Class](https://img.shields.io/badge/Improv-Class-red) ![Poločas Nápadu](https://img.shields.io/badge/Poločas-Nápadu-green) [![CC BY-SA 4.0][cc-by-sa-shield]][cc-by-sa]
## Metodika tréninku

*   **Téma:** Týmová spolupráce a naslouchání.
*   **Cíl:** Zvědomit spolupráci jako základ dobré improvizace.
*   **Hlavní princip:** „Nech ostatní zazářit“ (Make your partner look like a genius).
## Technické vybavení a prostor
*   Zdroj zvuku (notebook / mobil)
*   Bluetooth reprák
*   **Inscenace:** Prázdná plocha na rozcvičku
*   **Sezení:** Polokolečko s židlemi a gauče (pro civilní hraní a diskuzi)
### PŘERÁMOVÁNÍ KOMFORTNÍ ZÓNY

*   „Všude slyšíte: Vystup z komfortní zóny. V impru je to naopak. Když vystoupíte z komfortu, dostanete se do Zóny paniky."
*   Co dělá mozek v panice? Sahá po záchranné brzdě: klišé, sprostá slova, vtipkování za každou cenu, útěk.
*   Naším cílem je vytvořit na jevišti takové bezpečí (pro sebe i parťáka), abychom v té komfortní zóně mohli zůstat a tvořit.
## Naladění na společnou vlnu (15–20 min)

**Cíl:** Přepnout z individuálního výkonu na kolektivní vědomí.
### 1. Chůze v prostoru (Synchronizace)
Skupina chodí v prostoru. Musí se naráz zastavit a naráz rozejít bez jediného slova nebo gesta.

> *Lektorský vzkaz: „Nekoukejte do země, vnímejte periferním viděním celé tělo skupiny."*
### 2. Asociace v rytmu (Důvěra)
Kruh tleská jednoduchý rytmus. Na každý čtvrtý tlesk musí někdo (postupně v kruhu) říct slovo.

**Cíl:** Nepřemýšlet nad „vtipným" slovem. Přijmout první věc, co vyletí z pusy. Skupina drží rytmus, i když se někdo zasekne – to je ta podpora.

## RADIKÁLNÍ NASLOUCHÁNÍ (30 min)

**Cíl:** Jak opravdu vědět, co druhý říká, nikoliv pouze poslouchat. **Když to nevím, nemůžu to rozvíjet.**
### 1. Věta po slově (Word at a Time)
Dvojice. Staví větu slovo po slově. Musí to dávat smysl. Nutí je to zpomalit a naladit se na jednu vlnu.
### 2. Parafráze (Co tím říkáš)
Dvojice vede dialog. Předtím, než B odpoví na repliku A, musí vlastními slovy shrnout obsah nebo emoční náboj toho, co slyšel.
*   *Příklad:* A: „Už zase jsi nechal otevřenou pastu.“ -> B: „Slyším, že tě štve můj nepořádek. (Nádech) Ano, nechal, protože...“
*   **Efekt:** Nutí to *vědět*, co druhý řekl, ne jen slyšet zvuky. Dává introvertům čas na zpracování.
### 3. Poslední slovo (Last Word)
Dialog ve dvojici.
**Pravidlo:** Musíš začít svou větu posledním slovem, které řekl parťák.
*   *Příklad:* „Mám hlad." -> „Hlad je nejlepší kuchař." -> „Kuchař mi včera utekl."

> *Proč to děláme: Nemůžou si vymýšlet dopředu. Musí poslouchat do konce. To je to „Všichni za jednoho" – plně respektuju vklad parťáka.*
## Accept and Develop – AKCEPTUJ REALITU, NE NUTNĚ NABÍDKU (35 min)

**Cíl:** Zapomeňte na mechanické a tupé „Yes, And", které vede jen k souhlasu se vším. Cílem je autentická reakce a aktivní oceňování parťáka.
### Teorie (Accept and Develop vs. Yes And)
> *Vysvětlení: „Často se učí Yes, And jako že musíte se vším souhlasit. To je nesmysl. Pokud parťák řekne 'Zabil jsem koťátko', vaše postava nemusí říct 'Super, jdeme zakopat tělo'. To by udělal jen psychopat."*

**Nový princip (Accept and Develop):** Akceptuj REALITU (že se to stalo), ale Reaguj AUTENTICKY (za svou postavu a rozvíjej to). Tím, že to vezmu vážně, nechám parťáka zazářit (jeho nabídka měla dopad).
### Cvičení 1: To je přesně to, co jsem potřeboval (Gift Giving)
**Dvojice.** Hráč A dá hráči B naprosto banální, imaginární dárek (např. „Tady máš víčko od piva“).
**Hráč B:** Musí zareagovat tak, že tomuto dárku přisoudí obrovskou emoční hodnotu a význam.
*   *Příklad:* „Víčko! To je to poslední, co mi chybělo do sbírky po dědovi! Děkuju!“
*   **Efekt (Génius):** I z malé nabídky udělám velkou věc. Dělám z parťáka génia, který věděl přesně, co potřebuji.
### Cvičení 2: Těžká zpověď (Heavy Confession)
**Dvojice.** Hráč A přijde s „těžkou/divnou" věcí či extrémem (např. „Ukradl jsem v práci sešívačku", „Jsem zamilovaný do tvé mámy", „Chci spát s koněm").

**Hráč B:**
1.  **Nesmí popřít realitu** (Nesmí říct: „To kecáš, to není pravda").
2.  **Musí reagovat emočně a pravdivě** (Může se naštvat, rozbrečet, odejít, smát se tomu).
    *   *Příklad:* Místo křečovitého „Jé, super, já taky!" (což je panická reakce Yes-And), reaguje: „To je odporný, jdu pryč."

> *Lektorský tip: Hlídej, aby to nesklouzlo do „blokování" (ignorování). Pokud B řekne „To je hnus" a odejde, musí to být odchod, který něco znamená (např. práskne dveřmi), ne útěk ze scény, protože neví co hrát.*
> *Lektorský vstup: „Vidíte ten rozdíl? První reakce byla ze strachu, aby se hra nezkazila. Druhá byla z klidu a upřímnosti postavy. Ta druhá tvoří lepší divadlo."*
### Cvičení 3: Emoční horská dráha (Reakce je dar)
**Dvojice.** Hráč A řekne neutrální větu (např. „Koupil jsem mléko").
Hráč B si v hlavě vylosuje emoci/postoj (např. podezřívavost, euforie, strach) a přes tento filtr tu realitu přijme. Emoce je kotva, která dává herci bezpečí.

*   *Příklad (Strach):* „Mléko?! Proboha, víš, že nás sledují přes čárové kódy?! Vylej to!"

**Pointa:** Realita (mléko) je přijata. Reakce je totálně na tobě. Tím, že zareaguješ silně, děláš z parťákova „mléka" důležitou rekvizitu (Jeden za všechny).

## Pauza (10–15 min)

## „The Impossible Game" (30–40 min)

**Cíl:** Brutální očista od zlozvyků, které ničí spolupráci. Diagnostika stresových reakcí. Toto je jádro tréninku.

**Nastavení:** Dva hráči na scéně. **Porota jsou všichni.**
*   Všichni účastníci jsou nyní „Dr. Impro“ (PhD in Improv Games). Všichni znají pravidla a všichni mají právo (a povinnost) hru zastavit, pokud uvidí faul.
*   Lektor funguje jen jako „předseda poroty“, který potvrzuje verdikt a posílá na scénu další dvojici.
*   Jakákoliv chyba = okamžitý konec a střídání.

> *Tip pro lektora: Buďte přísní, ale udržujte atmosféru hry. Smějte se společně s nimi tomu, jak těžké je nepoložit otázku. Po každém vyhození krátce řekněte, proč (např. „Položil jsi otázku, hodil jsi to na něj. Další!").*
> *Gradace: Pokud je to pro skupinu příliš těžké, začněte jen se zákazem otázek a postupně přidávejte další pravidla.*

### Zakázané techniky (Seznam hříchů):
1.  **Žádné otázky (Inventing):** Otázka je břemeno. Místo „Co to děláš?" řekni „Ty zase rozebíráš tu bombu!". (Discover > Invent). Když se ptám, nutím parťáka vymýšlet -> nenechávám ho zazářit, ale topit.
2.  **Žádné drbání (Talking about):** Mluvte o sobě navzájem, ne o lidech, kteří na scéně nejsou.
3.  **Žádné „Teď a potom":** Žádné vzpomínání na dětství nebo plánování dovolené. Buďte v přítomnosti.
4.  **Žádné popisování (Narace):** Neříkej „Sedám si na židli", když si na ni sedáš. Divák není slepý.
5.  **Žádné blokování:** Odmítnutí reality parťáka („Tady je ale zima." – „Není, je léto.").
### Pravidla hry (Framing) a Panické reakce
*   „Nebudeme pískat chyby. Budeme pískat momenty, kdy utíkáte z bezpečí do paniky."
    1.  Otázky („Nevím co dál, hoď to na něj!")
    2.  Vtipkování/Gagování („Bojím se ticha, udělám opičku.")
    3.  Blokování („Bojím se tvého nápadu, radši ho popřu.")
    4.  Mluvení o třetích osobách („Bojím se kontaktu s tebou, budu mluvit o Karlovi.")
### Průběh
Dvojice hraje. Zazní otázka -> Někdo z „poroty“ tleskne nebo zvolá „STOP“.
**Lektor:** „Přesně tak. To byla otázka. Další!“ (Případně doplní krátký komentář, proč to byla panická reakce).

> *Pozor na účastníka, který se začíná topit: Pokud uvidíš, že těká očima nebo zrychluje dech, okamžitě hru zastav a dej mu záchranné lano: „Zastav se. **Nadechněme se spolu.** Podívej se na parťáka. Co vidíš? Řekni to." (Využití principu synchronizace dechu pro zklidnění).*

## Očista a Uvolnění – Záda o záda (5 min)

**Cíl:** Zklidnění po stresu, fyzické navnímání opory bez nutnosti očního kontaktu (bezpečné pro introverty).
*   Dvojice se posadí na zem (nebo postaví) zády k sobě. Opřou se o sebe váhou (musí si věřit, že ten druhý neuhne).
*   **Zadání:** „Jen dýchejte. Vnímejte zády, jak dýchá ten druhý. Zkuste se sladit.“
*   Ticho, klid.
*   Po chvíli: „Teď se pomalu otočte k sobě.“ (Plynulý přechod do následujícího cvičení).

## Vztah a Motivace (20 min)

**Cíl:** Přetavit technickou čistotu z předchozího cvičení do emocí a vztahu (Relationship).

### 1. Pohled zblízka (Look into my eyes)
Dvojice stojí proti sobě, velmi blízko. Jen se na sebe dívají. Mají za úkol si všimnout jedné emoce u parťáka a pojmenovat ji. „Ty se mě bojíš." / „Ty jsi na mě pyšný."

### 2. Scéna na motivaci
Hráči hrají scénu (už s volnějšími pravidly), ale musí mít jasný vztahový cíl.
*   *Příklady:* „Chci, abys mě objal," „Chci, abys mi odpustil," „Chci, abys uznal, že jsem lepší."
*   **Výsledek:** Divák nesleduje děj (co dělají), ale napětí mezi nimi (vztah).

## Reflexe a Závěr (10 min)

### Sdílení
Co bylo nejtěžší na Impossible Game? (Většinou: „Měl jsem pocit, že nemám co říct, když jsem se nemohl zeptat.")
Kdy jste cítili, že vás parťák opravdu podpořil?

### Lektorské shrnutí
> *„Když se přestanete ptát a začnete parťáka obdarovávat fakty (a oceňovat jeho banality), přestanete být soupeři, co se přetlačují o mikrofon, a stanete se jedním organismem."*

### Check-list pro lektora během tréninku:
- [ ] Daří se účastníkům nechat parťáka zazářit (Gift Giving)?
- [ ] Hlídám, aby se herci na sebe dívali (Oční kontakt)?
- [ ] Zastavuji scény, kde postavy mluví o někom třetím?
- [ ] Chválím momenty, kdy někdo „zachránil" parťáka z úzkých?
- [ ] Je atmosféra bezpečná pro dělání chyb (Chyba je kámoš)?
- [ ] Dát si čas.
- [ ] Dýchání (Synchronizace).

# License
[![CC BY-SA 4.0][cc-by-sa-shield]][cc-by-sa]

Toto dílo je licencováno pod 
[Creative Commons Attribution-ShareAlike 4.0 International License][cc-by-sa].

[cc-by-sa]: http://creativecommons.org/licenses/by-sa/4.0/
[cc-by-sa-image]: https://licensebuttons.net/l/by-sa/4.0/88x31.png
[cc-by-sa-shield]: https://img.shields.io/badge/License-CC%20BY--SA%204.0-lightgrey.svg
